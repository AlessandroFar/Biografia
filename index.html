<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Timothy John Berners-Lee</title>
</head>
<body>
    <h1>Fondatore del linguaggio HTML: Timothy John Berners-Lee</h1>
    <img src="tim_berners-lee.jpg" alt="" width="500">
    <h2>Biografia</h2>
    <p>
        Il maggiore dei quattro figli di professori universitari, Conway Berners-Lee (1921-2019) 
        e Mary Lee Woods (1924-2017), I suoi genitori erano informatici che lavorarono al primo computer 
        commerciale, il Ferranti Mark 1, nel 1976 si laureò in fisica al Queen's College dell'Università 
        di Oxford, dove, in seguito, costruì il suo primo computer. Successivamente trascorse due anni alla 
        Plessey Telecommunications Ltd, per passare nel 1978 alla D.G Nash Ltd.
        Nel 1980 trascorse sei mesi, da giugno a dicembre, al CERN come consulente nel campo dell'ingegneria 
        del software. Lì realizzò, per uso interno nella diffusione di informazioni fra i diversi centri del 
        CERN, il primo software per immagazzinare informazioni usando associazioni casuali: Enquire. 
        Tale prototipo, mai pubblicato, formerà la base concettuale per il futuro sviluppo del <u>World Wide Web</u>.
        Dal 1981 al 1984 lavorò al John Poole's Image Computer Systems Ltd. Nel 1984 ritornò al CERN 
        con una borsa di studio per lavorare sui sistemi distribuiti real-time per l'acquisizione di 
        dati scientifici e sistemi di controllo.
        Nel 1989 propose un progetto globale sull'ipertesto, poi noto come World Wide Web.
        Il 27 luglio 2012 partecipa alla cerimonia d'apertura della XXX Olimpiade moderna a Londra.
    </p>
    <h2>Il World Wide Web</h2>
    <p>
        Tim Berners-Lee ha coniato il nome di <u>World Wide Web (W.W.W)</u>, ha scritto il primo server per 
        il World Wide Web, httpd, e il primo client (un browser e un editor), WorldWideWeb, nell'ottobre 
        del 1990. Ha scritto inoltre la prima versione del linguaggio di formattazione di documenti con 
        capacità di collegamenti ipertestuali, conosciuto come <u>HTML</u>. Le sue specifiche iniziali per <u>URL</u>, 
        <u>HTTP</u> e <u>HTML</u> sono state, in seguito, perfezionate e discusse da una vasta comunità di utenti e 
        programmatori.
        In particolare, il 6 agosto 1991 Berners-Lee pubblicò il <u>primo sito web al mondo</u>, presso il CERN.
        Nel 1993 Tim Berners-Lee venne intervistato dalla testata TG1 della RAI. Ai suoi diretti superiori 
        al CERN, nel corso dell'intervista, fu chiesta un'opinione sulla possibilità che il CERN promuovesse, 
        anche con fondi speciali di ricerca della Commissione Europea, l'idea del WWW e la sua promozione 
        industriale. Il direttore del CERN, il fisico italiano Carlo Rubbia, disse che non riteneva compito 
        del CERN promuovere quella pur brillante idea. Tim Berners Lee accettò l'offerta di Mike Dertouzos 
        del MIT, lasciando il CERN per il Laboratory for Computer Science (LCS) del prestigioso Massachusetts 
        Institute of Technology (MIT) di Boston, presso cui nel 1994 fondò il World Wide Web Consortium (W3C).
        Nel 2002 gli è stato assegnato il <u>Premio Marconi</u> e il 15 aprile 2004 gli è stato assegnato 
        il premio <u>Millennium Technology per l'invenzione del World Wide Web</u>.
        Il 16 luglio 2004 Berners-Lee è stato insignito dell'onorificenza di Knight Commander of the British 
        Empire dalla regina Elisabetta II d'Inghilterra, acquisendo il titolo di Sir.
        Ufficio di Tim Berners-Lee presso il CERN di Ginevra, dove fu sviluppato il World Wide Web. 
        Questa targa commemorativa ne ricorda il luogo.
        Il 15 novembre 2011, intervenendo a Roma all'iniziativa Happy Birthday Web, lo scienziato 
        ha parlato della situazione di Internet oggi e della necessità di garantire accesso e privacy. 
        Il web e la rete Internet in generale sarebbero però in pericolo: "dobbiamo iniziare a parlare di 
        diritto all'accesso al web e di diritto a non essere spiati. Internet deve restare gratis, aperto 
        e neutrale". Questo strumento di comunicazione dev'essere impiegato senza timori e con la 
        consapevolezza che esso è utile per crescere, dal punto di vista sia culturale che economico. 
        "I governi devono usare il web come supporto perché aumenta l'efficienza e l'accessibilità ai dati".
        Il 4 aprile 2017 la Association for Computing Machinery annuncia di averlo insignito del premio 
        Turing 2016 «per l'invenzione del World Wide Web, del primo browser web e dei protocolli e 
        algoritmi fondamentali che consentono al web di adeguarsi alle dimensioni.» Infatti 
        «Il WWW è considerato una delle innovazioni informatiche più influenti della storia, usata da miliardi 
        di persone ogni giorno come lo strumento principale per comunicare, informarsi, commerciare e numerose 
        altre attività.»
        Il 2 ottobre 2018 viene reso noto alla stampa dell'inizio da parte di Berners al fine di riportare 
        il World Wide Web a come era stato ideato nel 1989. Berners si è infatti detto preoccupato da tempo 
        per la sua creatura, che ora è diventato un business che crea scompiglio. Nasce così l'idea di Solid 
        che ha l'obiettivo di creare una rete decentralizzata e libera, priva di business 
        (Berners è contro il salvataggio dei dati dell'utente da parte delle aziende).
    </p>
</body>
</html>